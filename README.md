# cambiamentopp
Cambiamento++, il linguaggio di programmazione del cambiamento

## Come funziona
Cambiamento++ è un semplice linguaggio di programmazione ispirato alle dinamiche del cosiddetto **Governo del Cambiamento**, in carica in Italia dal 1 giugno 2018, figlio di un'alleanza tra il Movimento 5 Stelle e la Lega - Salvini Premier.

## Visione generale

Il linguaggio adopera tre variabili principali ed effettua tra di esse le operazioni.

Accumulatore è la variabile **Conte**, le due variabili di lavoro sono **Salvini** e **Di Maio**. Tutte le operazioni binarie 
vengono effettuate tra Salvini e Di Maio, quelle unarie vengono eseguite su Conte.

Il codice viene eseguito in modo sequenziale da un **Contratto di Governo**, internamente definito come **CG**: Con le opportune istruzioni si puà mutare.

## I registri del linguaggio
Il linguaggio offre built-in otto GPR così denominati:
* R0: Costa
* R1: Grillo
* R2: Tria
* R3: Centinaio
* R4: Bongiorno
* R5: Toninelli
* R6: Lezzi
* R7: Fontana

I registri, di default, non sono inizializzati: Per farlo bisogna usare l'istruzione **MINISTRO nome_registro**.

Per poter operare con esse è necessario portarli nelle variabili di lavoro, con la sintassi'

**RUSPA nome_registro** per portare il registro in Salvini e Salvini nel registro

**ONESTÀ nome_registro** per portare il registro in Di Maio e Di Maio nel registro

L'operazione **CONTRATTO**, invece, scambia le variabili Salvini e Di Maio. 

## Operazioni matematiche

Il linguaggio supporta addizione, sottrazione, moltiplicazione, divisione, radice di N ed elevamento ad N.

### Addizione
Con il comando **GIORGETTI** il linguaggio eseguirà l'operazione **Conte = Salvini + Di Maio**
### Sottrazione
Con il comando **BORGHI** il linguaggio eseguirà l'operazione **Conte = Salvini - Di Maio**
### Moltiplicazione
Con il comando **DIBBA** il linguaggio eseguirà **Conte = Salvini * Di Maio**
### Divisione
Con il comando **BAGNAI** il linguaggio eseguirà **Conte = Salvini/Di Maio**
### Radice di N
Con il comando **MORISI** il linguaggio eseguirà **Conte == Di Maio√Salvini**
### Elevamento a N
Con il comando **FOA** il linguaggio eseguirà **Conte == Salvini^Di Maio**

## Matematica avanzata
Il linguaggio supporta solo due funzioni di matematica avanzata, ossia il determinante e la logica booleana.

### Determinante
Con il comando **SIRI** si ottiene **Conte = Di Maio^2-4(Salvini * Conte)**. Per ragioni etiche l'interprete introduce un errore casuale nell'operazione, dato il rischio che venga usata in una disequazione, cosa disapprovata dal governo del cambiamento.

### Logica booleana
Dato che il governo dice sempre la verità esiste una sola variabile booleana, **CASALEGGIO**, perennemente settata a 1. Ovviamente è impossibile negarla in qualunque modo.

## Salti
Il linguaggio supporta i salti incondizionati e l'esecuzione condizionale.

### Salti incondizionati
Il salto incondizionato viene eseguito con l'istruzione **VOTA numero_riga**, che modifica dunque il Governo del Cambiamento.

### Esecuzione condizionale
L'operazione **MATTARELLA** aumenta il GC di uno se **Salvini - Di Maio** è minore o uguale a zero, quindi l'istruzione seguente viene eseguita se e solo se Salvini-Di Maio è maggiore di zero.

## Input e output
### Input
L'input viene inserito contemporaneamente in Di Maio e Salvini con l'istruzione:

**MANOVRA**

Solo in Di Maio con:

**MANINA**

Solo in Salvini con:

**CENSIMENTO**

### Output

Per stampare il valore di Conte si scrive **CASALINO**, con **POPULISTA** si stampa il valore di Salvini, con **CASTELLI** si stampa Di Maio.

## Stringhe in R1

Si può usare R1 come registro per delle stringhe da stampare a video. L'inserimento avviene con un'istruzione su due righe ossia:

**BUONGIORNO AMICI**
**stringa da caricare, senza apici**

Per effettuare la stampa si scrive **CIAO AMICI**.
